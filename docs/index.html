<html>
  <head>
  </head>
  <body>
    <h1>Työpaja: dioraamoja Fortnitellä</h1>

    <div>
      <h2>Työpajan kuvaus</h2>
      <p>
	Fortnite on suosittu moninpeli, mutta sen lisäksi sillä voi myös tehdä omia maailmoja. Fortnite on ottanut viime vuosina ensiaskeliaan räiskintäpelistä metaversumi-selaimen suuntaan. Sellaisena kohtelemme sitä tässä työpajassa – vähän niinkuin Edge- tai Chrome-selaimena, mutta vain virtuaalimaailmoille. 
      </p>
      <p>
Tässä viikonlopputyöpajassa rakennetaan Fortniten sisällöntuottotyökaluilla omaa sisältöä pelattavaksi Fortniteen. Emme tee omaa uutta interaktiivista peliä Fortniten sisälle, koska se olisi liian työlästä yhdessä viikonlopussa tehtäväksi. Sen sijaan opettelemme käyttämään fortniten työkaluja, ja toteutamme pienimuotoisen, mutta miellyttävän visualisoinnin. 
      </p>
      <p>
Siis väärinkäytämme Fortniteä, joka on alunperin luotu räiskintäpeliksi, ja rakennamme sillä omia virtuaalisia nukkekoteja. Viva la resistance! 
      </p>
      <p>
Rakennamme siis pienen näkymän, kenties huoneen, kadun tai puiston, ja täytämme sen yksityiskohdilla, joilla pystymme välittämään pienen staattisen tarinan tai hetken kokemisen pelaajalle. Jos aikaa jää, ja taidot riittävät, tutustumme Fortniten interaktiivisiin ominaisuuksiin, joilla voidaan lisätä vaikka syttyviä tai sammuvia valoja näkymään. 
      </p>
      <p>
Miksi sitten käytämme Fortniteä, emmekä vaikka Minecraftia, Robloxia tai MagicaVoxelia tähän sisustusprojektiin? Fortnite tarjoaa helpot työkalut näyttävien maailmojen rakentamiseen. Lisäksi se sisältää suuren määrän keskenään yhteneväisiä, laadukkaita 3d-malleja monesta erilaisesta teemasta. Sillä saa pienessä hetkessä hyvin ammattimaista jälkeä, joka ei eroa pelintekijöiden omasta materiaalista.      </p>
      <p> 
Fortnite tarjoaa omien sisältöjen tuottamiseen kaksi väylää: 
      </p>
      <ol>
	<li>
    Fortnite creative: pelin sisäinen, hieman rajoittuneempi kehitysympäristö. 
	</li>
	<li>
    UEFN: Unreal Enginestä FortNite:lle tehty erikoisversio, joka vaatii toimiakseen Windowsin ja tietyt speksit täyttävän tietokoneen. Laajempi kehitysympäristö. 
	</li>
      </ol>
      <p>
Käytännössä, jos Fortnite toimii laitteella, toimii siinä myös Fortnite Creative. UEFN vaatii tämän lisäksi enemmän vääntöä koneelta. Molemmilla kuitenkin pystyy tekemään tämän kurssin osalta samat asiat. 
      </p>
      <p>
Työpaja on suositeltu kenelle tahansa virtuaalimaailmojen avulla tarinankerronnasta kiinnostuneelle. Erityisesti työpaja sopii opettajille. 
      </p>
      <p>
Työpajan jälkeen osaat luoda omia yksinkertaisia sisältöjä Fortniteen. 
      </p>
      <p>
	<h3>Ikäraja</h3>
	Epic vaatii Fortnitessä julkaistavien omien sisältöjen julkaisemiseen täysi-ikäisyyden, joten se on vaatimuksena tälläkin kurssilla. 
      </p>
      <p>
	<h3>Tarvitset mukaan</h3>
	Oman laitteen, jolla Fortnite pyörii, joko: 
      </p>
      <ul>
	<li>
    Fortnite creative – esim. Nintendo Switch tai Windows-läppäri. 
      </li>
      <li>
    UEFN – Windows-läppäri, joka täyttää UEFN:n vaatimukset. 
      </li>
      </ul>
      <p>
Huom. Fortnite (ja mahdollisesti UEFN) tulee olla asennettuna työpajan alkaessa. Jos et tuo omaa laitetta, jolla vähintään Fortnite Creative pyörii, et voi tehdä työpajassa oikein mitään.
      </p>
    </div>
    
    <div>
      <h3>Lisätietoja</h3>
      <p>
	Lisää tietoja työpajasta täydennetään myöhemmin.
      </p>
    </div>

    <div>
      <h2>Ilmoittautuminen</h2>
      <p>
	Ilmoittautuminen ilmonet.fi-palvelun kautta, kurssin julkaisun jälkeen. Linkki lisätään myöhemmin.
      </p>
    </div>
    
    <div>
      <h2>Sivun lähdekoodi</h2>
      <p>
	Sivun lähdekoodi: <a href="https://github.com/aletoiv/tyopaja-dioraamoja-fortnitella">github:aletoiv/tyopaja-dioraamoja-fortnitella</a>
      </p>
    </div>
  </body>
</html>
